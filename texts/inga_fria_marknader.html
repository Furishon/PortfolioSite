<!DOCTYPE html>
<html>
<head>
    <meta charset="utf-8">
    <title>Erik Göransson - Inga marknader är fria</title>
    <link rel="stylesheet" href="../style.css">
</head>
<body>
    <div class="row"> 
        <div style="flex: 75%; text-align: left;">
        <b>Inga marknader är fria</b> 
    </div>
        <div style="flex: 25%; text-align: right;">
        Dec. 2023
    </div>
    </div>
    <hr>

    <p>
    Idag pratar vi gärna om fria marknader som motsatsen till reglerade, men i kraft av vad är en marknad fri? Borgaren hade svarat att den är det i den utsträckning som marknadens aktörer kan utföra frivilliga transaktioner bäst de vill. Jag kommer visa att denna position är ohållbar, eftersom den tar för givna beståndsdelarna av en transaktion.</p>

    <p>En transaktion är ett utbyte av varor, pengar eller tjänster mellan två aktörer. Vad som kan bytas är däremot inte naturgivet. Löntagares arbetstid började inte handlas med i Europa förrän för ett par sekler sedan. Elmarknaden konstruerades av ekonomer i slutet av 1900-talet. Hur skulle jag kunna köpa och sälja obligationer om bankerna inte upprätthöll en väv av regler? Dessa marknader, d.v.s. utbytet av dessa varor, och många fler är alltså nödvändigtvis reglerade.</p>

    <p>Vad som handlas med är inte fristående från statlig reglering. Inte heller mellan vilka parter transaktioner kan utföras är det. I allt annat än de mest informella marknaderna utgör juridiska personer, d.v.s. företag och föreningar, minst en av parterna i nästan alla transaktioner. Dessa aktörer är skapade, av sina grundare och ytterst av staten, genom aktiebolagslagen och dy.l. Bolagsformerna, med konkursrätt, trohetsplikt och mycket mer, är de facto inte instiftade för att frigöra individen att handla, utan motiveras av makroekonomiska effekter. Visa mig den som gjorts friare av SEB:s bolagsstruktur!</p>

    <p>Det går inte att förstå vad som handlas och vilka som handlar utan att hänvisa till statlig reglering. På så sätt är alla avancerade marknader nödvändigtvis reglerade; den politiskt intressanta frågan är vilka regler som är bra. Hade denna tes, om än sann, bara varit av teoretiskt intresse så hade jag nog inte skriva denna text. Jag vill däremot mena att vänstern har goda skäl till att sluta prata om just fria marknader.</p>

    <p>Först och främst är själva adjektivet ”fri” positivt värdeladdat, så att all frihandelskritik från början jobbar i uppförsbacke. Vad som är än värre är att vårt gängse sätt att prata om fri kontra reglerad naturaliserar idéen om den fria marknaden. Vårt språkbruk får det att låta som om den fria marknaden existerar oberoende av och innan statens ofria reglering. På så sätt förskjuts bevisbördan åt vänster, trots att högeridéerna, som vi har sätt, inte är mer naturliga. Jag föreslår därför, eftersom jag tror att det är diskursivt till vänsterns fördel, att vi istället pratar om marknader, inte som fria eller ofria, utan som bättre eller sämre reglerade.
    </p>

    <hr>
    <a href="../index.html">Tillbaka</a>
</body>
</html>

