<!DOCTYPE html>
<html>
<meta charset="utf-8">
<head>
    <title>Erik Göransson - T. S. Eliots "The Idea of a Christian Society", igår och idag</title>
    <link rel="stylesheet" href="../style.css">
</head>
<body>
    <table class="header">
        <td align="left"> <b>T. S. Eliots <i>The Idea of a Christian Society</i>, igår och idag</b></td>
        <td align="right">16 mars 2021</td>
    </table>
    <hr>

    <p>
    Modernismens storpoet, Thomas Stearns Eliot (1888 - 1956), övergav i trettioårsåldern sitt amerikanska medborgarskap för att bli engelsman och anglikan. Med konvertitens entusiasm riktade han nu sitt skarpa intellekt mot ett allt mer modern Europa. Under mellankrigstiden publicerade han ett antal verk, inklusive föreliggande ämne: Den korta boken, eller långa essän <i>The Idea of a Christian Society</i>. Han såg bekymrat på sin samtid; det var ett England styrt av aristokrater och industribaroner, som fortfarande gärna kallade sig själv kristna. Eliot var inte övertygad. Den tidens liberalism som rådde över den anglo-amerikanska världen hade ännu inte fått den progressiva form som vi känner idag; Eliot beskriver den som litet mer än en destruktiv kraft utan egna ideal.
    </p>

    <blockquote>
    "In religion [where it is most readily apparent], liberalism may be seen as a progressive discarding of elements in historical Christianity which appear superfluous and obsolete, confounded with practices and abuses which are legitimate objects of attack"
    </blockquote>

    <p>
    Tvärs över Europa föll denna andefattiga liberalism för kommunisten och fascisten, som kunde åberopa just sådana ideal och positiva principer som engelsmannen saknade. Eliot såg hur ett Väst som står upp för människans värdighet var hotat och tyckte sig finna en lösning i den kristna ortodoxin. I just de principer som liberalismen frigjort sig från såg Eliot en tillräcklig grund för att bygga ett gott och stabilt samhälle på; han vågade hoppas att det under kommande generationer vore möjligt att upprätta ett kristet samhälle i Europa. Det bör nämnas att även om vi har skäl att ifrågasätta Eliots egna fromhet, så finns det få tankar i <i>The Idea of a Christian Society</i> som är avhängiga den kristna trons sanningsanspråk. De skulle utan större problem kunna anammas av en ateist på jakt efter en ädel lögn.
    </p>

    <p>
    Eliot vägrar spekulera i hur ett nytt samhälle skulle kunna åstadkommas och leder istället läsaren in i en undersökning av vad ett kristet samhälle är och bör vara. <i>"What we are seeking is not a programme for a party, but a way of life for a people."</i> Det duger inte att konstruera en s.k. kristen regeringsform; inte heller har Kyrkan en sharia-lag att förespråka. Det vore att förväxla det eviga med det föränderliga. Vi måste istället se på samhället i stort och på den kultur vari vi lever våra liv.  <i>We are concerend with "the substratum of collective temperament, ways of behaviour and unconscious values which provides the material for [a] formulation of ideals and aims."</i> För detta arbete ställer Eliot upp en vägledande princip: <i>A christian society "facilitates where it now impedes, a life of devotion"</i>.
    </p>

    <p>
    Vi varnas dock för att inte föreställa oss en dygdens guldålder; ett samhälle måste alltid bestå av vanliga människor, då Kristi rike inte anländer före Honom. Eliot ska heller inte förstås som att ludditiskt vilja återgå till medeltidens bondesamhälle — det vore både omöjligt och oönskvärt. Däremot ser han, likt Chesterton et al., mycket gott i den kristna medeltiden och påminner oss om att ett kristet samhälle kommer att behöva brottas med saker som profitidealet, oproduktiv finans och utnyttjningen av människor och naturen. Summa summarum så skriver han:
    </p>

    <blockquote>
        We are seeking "a society in which the natural end of man — virtue and well-being in community — is acknowledged for all, and the supernatural end — beatitude — for those who have eyes to see it."
    </blockquote>

    <p>
    I sin analys särskiljer Eliot tre nödvändiga delar av det moderna kristna samhället utöver Kyrkan. Dels (i) den kristna staten och dels, hopplöst opedagogiskt, (ii) den kristna gemenskapen (<i>the Christian community</i>) och (iii) de Kristnas gemenskap (<i>the community of Christians</i>). Vi avhandlar dem var för sig.
    </p>

    <p>
    Ur sin misstro mot att identifiera kristendomen med ett visst statsskick så nöjer sig Eliot med att <i>den kristna staten</i> är en sådan stat som passar ett kristet samhälle och som Kyrkan kan ha rätt relation till. Han påpekar att ett helgonstyre vore ohållbart och att ledarnas personliga tro egentligen är av mindre vikt. <i>What matters is "their being confined by the temper and traditions of the people which they rule, to a Christian framework."</i> Härav den enorma vikt som Eliot lägger vid rätt utbildning. En kristen utbildning, förklarar han, måste vara mer än memorering av dogma; den är också oförmögen att tvinga någon till tro. Det den däremot kan och bör göra är att fostra eleverna till att tänka i kristna kategorier, enligt kristna principer och att sträva efter kristna ideal. Detta får inte läsas som någon sorts totalitär indoktrinering, utan är inget mer än en from motsvarighet till hur vi alla blivit skolade enligt sekulär-liberala principer och kategorier. Insikten i vikten av det ramverk gemene man lär sig resonera och att dessa ramverk inte är värdeneutrala är en av textens största förtjänster. Eliot illustrerar vad ett kristet utbildat folk bör få för praktiska följder: <i>"We should expect unchristian acts [from this society's leaders], but not a defense of them based on unchristian principles."</i>
    </p>

    <p>
    Dessa ledare råder över <i>den kristna gemenskapen</i>, dvs. de många med en enkel tro, som är mer offentlig än privat och vilar på Kyrkans auktoritet. Med en paternalism som kan komma att sticka i protestantiska ögon så ställer Eliot upp två förutsättningar för deras (våran?) tro:
    </p>

    <blockquote>
        "The first is that, as their capacity for thinking about objects of faith is small, their Christianity may be almost wholly realised in behaviour: both in their customary and periodic religious observances, and in a traditional code of behaviour towards their neighbours. The second is that while they should have some perception of how far their lives fall short of the Christian ideals, their religious and social life should form for them a natural whole, so that the difficulty of behaving as Christians should not impose intolerable strain. [...] The mass of the population, in a Christian society, should not be exposed to a way of life in which there is too sharp and too frequent a conflict between what is easy for them or what their circumstances dictate and what is Christian."
    </blockquote>

    <p>
    Konsekvenserna av att ta denna tanke seriöst, inte minst för vår syn på framgång och egenintresset, måste lämnas till annan gång.
    </p>

    <p>
    I kontrast mot massornas <i>kristna gemenskap</i> ställer Eliot <i>de Kristnas gemenskap</i>. <i>It consists of "conscious and thoughtfully practicing Christians, especially those of intellectual and spiritual superiority."</i> Här är Eliot inte helt tydlig, men verkar ha i åtanke en intelligentsia, bestående av skribenter, akademiker, präster &ampc., som i mångt och mycket utgör den offentliga samhällsdebatten. Jmf. engelskans <i>public intellectual</i>; Eliot erkänner sig vara inspirerad av Coleridges tal om en <i>clerisy</i>. <i>They are nevertheless "the conscious mind and conscience of the nation."</i>
    </p>

     <p>
     Genom dess gemensamma bakgrund i den kristna utbildningen som Eliot preskriberat så verkar <i>de Kristnas gemenskap</i> likt en köl som garanterar stadga i nationens intellektuella och kulturella liv.
     </p>

     <blockquote>
         "You cannot expect continuity and coherence in politics, you cannot expect reliable behaviour on fixed principles persisting through changed situations, unless there is an underlying political philosophy: not of a party, but of the nation. You cannot expect continuity and coherence in literature and the arts, unless you have a certain uniformity of culture, expressed in education by a settled, though not rigid agreement as to what everyone should know to some degree, and a positive distinction — however undemocratic it may sound — between the educated and the uneducated."
     </blockquote>

     <p>
     Slutligen når Eliots diskussion Kyrkan; han börjar med att konstatera: <i>A Christian society "can only be realized when the great majority of the sheep belong to the one fold."</i> (För ett mångreligöst samhälle — Eliots exempel är USA — så kanske detta utgör ett slutgiltigt hinder för upprättandet av ett fulländat kristet samhälle.) Kyrkan måste upprätthålla en god relation till resterande delar av samhället. Den vår varken vara underlägsen eller fientlig gentemot staten, men de båda får inte heller identifieras. De måste vara åtskiljda, medan Kyrkan har en plikt att vakta mot tyranni och bekämpa kättersk eller omoralisk politik. Genom församlingen och det regelbundna mässfirandet så har den en direkt kontakt med familjerna som utgör <i>den kristna gemenskapen</i>; Eliot yrkar kraftigt för att Kyrkan måste vara en nödvändig del av mångas s.k. religio-sociala liv. Till slut så ska också Kyrkans ledare räknas till <i>de Kristnas gemenskap</i> och därmed delta i landets intellektuella och andliga liv, dock utan att Kyrkan monopoliserar det. Eliot vill se en kyrka som talar med slutgiltig auktoritet i frågor om dogm, tro och moral, men drar sig för att anta en officiell ståndpunkt på övriga punkter. För att en kyrka ska kunna spela dessa roller så måste den, menar Eliot, stå för en traditionsenlig form av kristen tro. I England måste det vara den anglikanska kyrkan och därmed den Svenska Kyrkan i Sverige. Inget annat samfund har den tradition, etablerade organisation och historiska anknytningen till folkets religio-sociala liv som är så nödvändigt.
     </p>

     <p>
     Eliots teoribildning i all ära, men nittonhundratalet såg inte den kristna återuppståndelsen som han hoppades på. Det behov av positiva principer som han korrekt diagnostiserade fylldes av den progressiva liberalism som fick fäste efter det Andra Världskriget. Vi har alla fostrats in i det ramverket, som har sin grund i mänskliga rättigheter, individens suveränitet och den parlamentariska demokratin. Som ideologi synliggörs den av FN, EU och Amerikas snart hundraåriga hegemoni. Det kan inte förnekas att mycket gott har kommit av detta, men vi vår inte heller glömma att den sortens liberalism ledde till den kristna kulturens död 1963, för att låna en fras av Callum S. Brown. Eliot ställer själv upp tre kriterier för när ett samhälle inte längre kan kallas kristet:
     </p>

     <ol type="i">
        <li>Religösa seder och bruk har övergivits.</li>
        <li>Offentligt och privat beteende regleras inte längre med hänvisning till kristna principer och värderingar.</li>
        <li>Välstånd i detta livet är det primära medvetna målet för de flestas handlande.</li>
     </ol>

     <p>
     Givetvis måste Sverige anno Domini 2021 fällas på alla punkter. Faktum är att dogmatiskt troende kristna är en liten minoritet i en kultur grundad i icke-kristet tänkande, som rättfärdigar och därmed uppmuntrar till ett okristet liv.
     </p>

     <blockquote>
         "It is the problem constituted by our implication in a network of institutions from which we cannot disassociate ourselves: institutions the operation of which appears no longer Christian, but non-Christian. And as for the Christian who is not conscious of his dilemma — and he is in the majority — he is becoming more and more de-Christianized by all sorts of unconscious pressure: paganism holds all the most valuable advertising space."
     </blockquote>

     <p>
     Det är den tolererade minoritetens fara, som vi måste erkänna och bemöta för att vårt kristna sätt att leva ska överleva oss. Vi kan inte förlita oss på att kunna omvända samhället i stort, utan vi måste hitta ett bestående sätt att leva i vår inte-så-nya position. Vi har dragit en dyster lott, men när samtiden ter sig som mest främmande så påminner Eliot oss: Även i det bästa av samhällen så måste det sakrala och sekulära förbli oskiljbart men åtskiljt, harmoniserat med inte identifierat. Detta är den eviga spänningen som skiljer vår tro från hedningarnas.
     </p>

    <hr>
    <a href="../index.html">Tillbaka</a>
   
</body>
</html>

